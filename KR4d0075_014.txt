# -*- mode: mandoku-view; -*-
#+TITLE: 廣陵集
#+DATE: 2015-08-24 23:53:05.752779
#+PROPERTY: ID KR4d0075
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0075_WYG_014-1a>¶
欽定四庫全書¶
　廣陵集巻十四　　　　　　宋　王令　撰¶
　　詩¶
　　　偶成¶
十日九自病偶平還苦吟萬金無枉志千古有遺心静¶
隐支憑几寒搔髪解簮南風乆寂寞誰繼五絃琴¶
　　　信筆¶
紛紛世趣竟多途失在從人得在吾苟獲一時兒女笑¶
<pb:KR4d0075_WYG_014-1b>¶
定罹千古聖賢誅㣲生何事疑人佞孟子當年亦自迂¶
滿眼悠悠懶商較盡留來者議賢愚¶
　　　蜣蜋¶
擾擾蜣蜋不足評區區只逐糞丸行若乘飲露嘶風便¶
又作人間第一清(世言蜣蜋變蟬/騐之亦有然者)¶
　　　荅王薄正叔¶
當年論友笑常情誰使風波忽沸騰自有赤心包白日¶
竟無綺語敵青蠅重來赭面還如火自許清誠卒似氷¶
<pb:KR4d0075_WYG_014-2a>¶
反覆來篇却堪嘆待將遺恨寄朱繩¶
　　　秋懐寄呈子權先示徽之兼簡孝先之熙(滿子/權詩)¶
　　　　(附/)¶
樹哭寒蜩草哭蟲何堪覊客憤時窮卒無可樂羣書外¶
百不堪言一嘆中雲黯暮天沉白日土塵平地斷清風¶
支居若問秋來况泪滿遺編髪亂蓬¶
　　　次逢原秋夜見寄　　　　　　滿執中¶
病對園林萬事空肯將寂寞感途窮消磨壯憤詩書外¶
<pb:KR4d0075_WYG_014-2b>¶
破碎閒愁笑傲中霜苦亂蟲清呌夜夢寒孤竹冷敲風¶
思君别有悲秋意不為南湖一釣蓬¶
　　　送仲寳叔赴秦幕¶
秦闗千古有雄名秦地寧時自心戰爭草野英雄無敵國¶
朝廷勲徳倚長城錦纒紅帕將軍府紫電清霜武庫兵¶
絶幕烽烟沉逺候太平金鼓雜讙聲淮西司馬新恩重¶
魯國儒生舊望清黑膽赤心男子事大弨長劒丈夫行¶
待垂賈誼言餘餌就試終軍請去纓縱不首傳函報死¶
<pb:KR4d0075_WYG_014-3a>¶
亦須頸繫背笞生當年功業鯨鯢盡振古勲名日月明¶
莫嘆暫從紅幕去待于歸望碧幢迎愚時若忝書功筆¶
未信燕然有舊銘¶
　　　從光師求花¶
我有歸心不可寛憶君花好舊常歡若令醉眼異郷見¶
定作故人相笑㸔知有靈根分客易却憂平地得春難¶
只應胡蝶還相識飛過東風又可嘆¶
　　　九日寄滿子權¶
<pb:KR4d0075_WYG_014-3b>¶
懶將衰病照清流為有歸心欲白頭幸自好花開便笑¶
不甘為客見成愁長歌欲強秋風醉髙處先輸俗子遊¶
我在無聊元亮死當年今日共悠悠¶
　　　上黄任道¶
家世無䨇舊材資第一良山川儲地秀日月合天光逺¶
色抵千古洪聲壓四方道如天未喪子讓世誰當文斧¶
摩空運儒工縮手藏鎔金斥淄石截玉出端剛追復軒¶
羲舊裨縫典誥亡誇傳爭噍噍問望蔚堂堂章甫通期¶
<pb:KR4d0075_WYG_014-4a>¶
冠緇裘詎合裳計量遺丈引収取竟尋常有漸雖宜賀¶
論才固在傷偶來官簿版何異任牛羊客有装垂槖時¶
窮道括囊貧才完竪褐義不及妻糠劍折終羞屈蘭移¶
不改香幸偷容足地恥學反羮墻同日如無善當年尚¶
取狂互鄉前事在北面有先望¶
　　　荅滿子權兼簡衡父¶
居唱奈髙何君休我試歌古今愚智府天地是非羅何¶
日功名就青雲日月磨俗兒吾不較計此竟誰多¶
<pb:KR4d0075_WYG_014-4b>¶
　　　寄滿粹翁¶
心愛滿夫子論師不敢交誠明大中性二五老陽爻後¶
學誰思進吾䝉乆辱包思之無見日夢把客門敲¶
　　　寄滿衡父¶
寒葉落傞傞荆榛刺出柯四鄰松竹少晚歳雪霜多兹¶
世居無可勞生計奈何此心須見子不敢向人歌¶
　　　多隂¶
寒雲慘四垂萬景浩成悲白日不可見青天自取欺晚¶
<pb:KR4d0075_WYG_014-5a>¶
烟先夜色宿雨借寒威(借/韵)泥潦莫相涴西風㑹有時¶
　　　次韵立之紅葉¶
雨露三春少風霜一夜多從來有根本不怕下枝柯楚¶
岸楓相屬吳山橘與和秋居好相慰醉色伴吾酡¶
　　　聞富并州入相¶
元首賡歌樂股肱四方強逺(一本/作廣)喜聲盈忠賢不死天¶
心在輔弼終歸聖慮精中國自今應更重本朝前日可¶
嗟輕要須待見成堯舜未敢輕浮作頌聲¶
<pb:KR4d0075_WYG_014-5b>¶
　　　寄黄任道¶
勞生滚滚欲何如去髪紛紛日(一本/作巳)滿梳萬古聖賢同¶
夢寐百年天地只蘧蒢詩書計出田園後歲月期收道¶
路餘安得優㳺似濠上共將談笑戲觀魚¶
　　　答劉仲美¶
多謝劉夫子殷懃寄我編何時共杯酒一笑似當年嵗¶
月囬霜雪生涯廢簡編終期收晚學茅屋送(一本/作賦)歸田¶
　　　舟次¶
<pb:KR4d0075_WYG_014-6a>¶
梢梢修竹夾溪斜樹繫孤篷白淺沙風力引雲行玉馬¶
水光流月動金蛇村酤客聚還成市晚釣舟横便當家¶
山野生涯本閒暇誰令客子自勞嗟¶
　　　次韵子權京口夜宿見寄¶
寒江漠漠客㠶稀獨泊扁舟望翠㣲巳㵼綠&KR0812;聊自適¶
更邀白鳥共忘機水閑海月寒初上(一本/作漾)樹盡秋城碧¶
自圍嗟我相思邈千里不來同此兩忘歸¶
　　　答孫莘老見寄¶
<pb:KR4d0075_WYG_014-6b>¶
髙門鞍馬日光榮勢力紛紛起共爭偶以不能聊自便¶
敢于兹世獨求清生無人愧寧非樂死有天知豈待名¶
客食官居同是苟何須稱别異平生¶
　　　登郡樓¶
江城朝雨濕晴烟樓上風㠶送去船苟得息肩閒歲月¶
時來開口笑山川田園啼鳥三春月江海扁舟萬里天¶
何計脫身來此老青山白髪兩忘年¶
　　　感憤¶
<pb:KR4d0075_WYG_014-7a>¶
二十男兒面似氷出門嘘氣玉蜺横未甘身世成虛老¶
大見天心却太平狂去詩渾誇俗句醉餘歌有過人聲¶
燕然未勒胡雛在不信吾無萬古名¶
　　　聞邕盗¶
病中䨇泪語前流藜藿無端肉食憂常嘆平時輕死士¶
未知誰手付天矛好将弓劍随軍去况是英雄得志秋¶
若使班超終把筆由來何路取封侯¶
　　　登𤓰州迎波亭¶
<pb:KR4d0075_WYG_014-7b>¶
海面清風萬里寛偶來知巳脫塵闗自嗟客世無虛日¶
却被斜陽占盡山海鳥不來青嶂静漁師歸去暮江閑¶
從來雲水有期約直待功成是厚顔¶
　　　聞雁¶
可憐飲啄鎮随陽何處聞時最斷腸萬里波濤九秋後¶
五更風雨一燈旁乾坤莽莽連舟楫繒繳紛紛羃稻梁¶
安得人同覊旅意悠悠南北不相傷¶
　　　憶潤州葛使君¶
<pb:KR4d0075_WYG_014-8a>¶
六朝遊觀委蒿蓬想像當時事巳空(一本作清/談事竟空)半夜樓¶
臺横海日萬家簫鼓過江風金山寺近塵埃絶鐡甕城¶
深(一本/作為)氣象雄欲放船随明月去應(一本/作當)留閒暇待詩¶
翁¶
　　何處難忘酒十首¶
　　　其一¶
何處難忘酒君臣草昧初謀臣偷賊胆力士(一本/作首)幹凶¶
鋤日月明將霽乾坤害欲除此時無一盞何以壮(一本/作訖)¶
<pb:KR4d0075_WYG_014-8b>¶
(又一本/作助)雄圖¶
　　　其二¶
何處難忘酒天心渇太平焚山急賢出㧞草惡奸生議¶
盡芻蕘口歌囬雅頌音此時無一盞何以快(一本/作暢)輿情¶
　　　其三¶
何處難忘酒登賢入用初一身兼禹稷四海再唐虞去¶
聖千年恨明時一日舒此時無一盞何以酹亨衢¶
　　　其四¶
<pb:KR4d0075_WYG_014-9a>¶
何處難忘酒王朝四海中魚鳶上下樂𦍑狄朔南通萬¶
玉叢丹陛千簮合辟廱此時無一盞何以樂成功¶
　　　其五¶
何處難忘酒君王宴豫年羣謀安一統無口議將然閒¶
暇開元後優㳺大業前此時無一盞何以慰遺賢¶
　　　其六¶
何處難忘酒王臣立藎方羣邪終自直萬死不摧剛社¶
䑕旁難塞(一本作/䑕社)龍鱗逆易傷此時無一盞何以洗憂¶
<pb:KR4d0075_WYG_014-9b>¶
腸¶
　　　其七¶
何處難忘酒窮邊壮士歌寒弓彎未試秋劍㧞新磨月¶
落隂山暗沙昏伏甲多此時無一盞何以陷前戈¶
　　　其八¶
何處難忘酒欃槍世不平孤兒未勝甲孀母送為兵氣¶
絶心肝裂號窮血泪横此時無一盞何以活餘生¶
　　　其九¶
<pb:KR4d0075_WYG_014-10a>¶
何處難忘酒窮才世不知出門無直道開口碍當時白¶
髪無端速青山不忍期此時無一盞何以慰憂思¶
　　　其十¶
何處難忘酒亡君復舊逰黍離經故國(一本/作土)麥秀悼前¶
羞逺目何勝盡行車逆自留此時無一盞何以謝悠悠¶
　¶
　¶
　¶
<pb:KR4d0075_WYG_014-10b>¶
　¶
　¶
　¶
　¶
　¶
　¶
　¶
　廣陵集巻十四¶
