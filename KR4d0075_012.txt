# -*- mode: mandoku-view; -*-
#+TITLE: 廣陵集
#+DATE: 2015-08-24 23:53:05.699531
#+PROPERTY: ID KR4d0075
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0075_WYG_012-1a>¶
欽定四庫全書¶
　廣陵集巻十二　　　　　　宋　王令　撰¶
　　呼雞¶
雞呼雞来前犬嗾犬至止夫豈必可召役以食乃爾今¶
吾曷為悲人而雞犬為自計無自存西山謝夷齊¶
　　江上其一¶
風吹平江起長瀾野客坐嘯酒在顔興来就上南山觀¶
固應散髮㳺更好何用美質加弊冠¶
<pb:KR4d0075_WYG_012-1b>¶
　　其二¶
夣載十舟勝一鈎曵緡萬里懸十牛飽食身至東海投¶
還踞秦山待魚食所得果可餔九州¶
　　其三¶
山頭斫竹下作竿繫鈎沉水坐㟁觀餌魚水濁魚不干¶
棲遲終日或有得歸去猶可(一本/作取)妻子歡¶
　　其四¶
江頭風平可照水衣冠面目略相似與我同咲固相喜¶
<pb:KR4d0075_WYG_012-2a>¶
何用妄携客子来不可與語祗相視¶
　　飲客(一本作/青山)¶
青山何巗巗江流自渾渾欲由白石道先自長松門其¶
間有萬景軒豁忘乾坤適可得以心不可為客論安得¶
山水交共無世俗言携琴冩古聲酌泉求清源適時固¶
雖(一本/作巳)踈謀道豈不敦誰能歌此詩侑我飲客(一本/作此)樽¶
　　江城¶
江城酒熟賤賣(一本/作買)醉江人提魚不到市半道得錢相¶
<pb:KR4d0075_WYG_012-2b>¶
(一本/作歸)和歌翁倒子扶相枕睡江南山髙不見天江北水¶
逺無復地馬驚堕崖舟(一本/作船)覆波可惜行人(一本/作子)死聲¶
利¶
　　效退之青青水中蒲¶
雙雙水中鳬足短翼有餘飛髙旣能逺行陸安事俱¶
　　又¶
雙雙水中鳬来疾去閑暇江湖風晚波泛泛自髙下¶
　　又¶
<pb:KR4d0075_WYG_012-3a>¶
雙雙水中鳬已徃又囬頋弋者窺未知舟来避還去¶
　　又¶
雙雙水中鳬常在水中居還有籠中䳱騰軒仰不如¶
　　又¶
雙雙水中鳬食飽不出水靈鳯来何時鴻鵠志萬里¶
　　霜風(一本作/冬夜)¶
霜風裂寒窓餘响到我牀聞䑕有嚙聲不省何物傷兒¶
呼湏我起頋無燈燭光伏枕置所念志夣通扶桑¶
<pb:KR4d0075_WYG_012-3b>¶
　　孟子¶
孟子不肯比伊尹仲尼方可(一本/作且)期文王聖賢自得(一/本)¶
(作/待)固厚重庸俗始以已較量微生喜以佞面(一本/作為)詆臧¶
氏惡非禮所當惜哉二子不自重(一本/作思)以人可否何不¶
詳¶
　　過揚子江¶
長江来何從逺自西極詹中破蜀山流始與巴水兼川¶
原日混合激射勢益嚴奔渾萬里流不自頃刻淹駭如¶
<pb:KR4d0075_WYG_012-4a>¶
㵼天来急若赴海添潮汐日徃復旦暮難安恬攻冲氣¶
何雄吞囓勢未厭因思禹功成自匪尭謀僉久巳口効¶
噞豈復頭今黔余来方冬時怒風何沾沾掀轟駕髙浪¶
山阜相聯粘有如合萬鼎就沸烹羣憸天陽盛焚爍鬼¶
力争炰燖聲勢欲状説有口嗟如箝湏臾稍收斂晴風¶
蕩氛&KR0034;涵澄動自息拂拭痕無纎宛然帝女鏡仰照青¶
天奩遐觀清神心俯視分眉髯有如尭舜時惠澤四海¶
霑登賢黙與慮流惡聲無霑(一本/作呫)洗除巗穴空蕩滌昏¶
<pb:KR4d0075_WYG_012-4b>¶
奸殱恩波浩滂沛浸潤咸滋漸羣山西南来垂天下帷¶
幨霜風月凌厲紫翠生觚㢘無波互澄照黯惨畫一縑¶
扁舟出中流俯仰迷頋瞻人生貴自便苟信何用占方¶
期謝黄塵竊身放蒼蒹閒從魚鳥逰黙相蛟龍潜築室¶
近(舊本作/水起)釣㟁巉崕挿居簷行春掇苞薇坐晚登鱨鮎¶
仰思峻極髙俯愛善下謙更與虛曠間日放詩鋒銛行¶
求避世交望醉江城帘出處要皆道終窮亦何嫌¶
　　晚泊¶
<pb:KR4d0075_WYG_012-5a>¶
月形如張弓下影射秋水寒江風静時逮目失洲址漁¶
歌去時唱歸和讙未巳豈無人間樂自快適為喜客子¶
有倦懐歸心動秋葦更假滄浪清聊用洗塵耳¶
　　姚堅老見約偶成¶
初正布新和餘臘争近候升騰陽力㣲恇怯老隂鬬江¶
雲蕩空碧(舊本作/無據)踈(舊本/作朝)雨沐清晝林梢釋冬枯土蘖¶
壮春簇萎蕤風日舒刻畫山野秀闗闗先春鳥格磔弄¶
晴咮無人與調和(去/聲)終日自嘲詬唯君卜近適過我¶
<pb:KR4d0075_WYG_012-5b>¶
許来就遷延日屢蹉嘆惜月復彀人生誠多故世事那¶
可究惟當自推置障絶俗慮冦休閒倘能偷踈懶當自¶
宥徒行苟憚勞借馬欲誰廏清沽如定携佳客可先購¶
勉之無使遲梅蕚(舊本/作蕋)已堪齅¶
　　初聞思歸鳥憶昨寄崔伯易朱元弼¶
去年春日花盛開嘗有鳥啼歸去来余詩告爾東海志¶
子笑属我南山杯将睎遐踪蹈髙軼就㧞去跡離俗堆¶
同時㳺者最誰上朱子峭擢凌春材門關午景卧正懶¶
<pb:KR4d0075_WYG_012-6a>¶
過我呼號如春雷鄰驚偷(一本/作争)窺婦女怪婢騃奔(一本/作棄)¶
走兒童咍門開納坐聼論列咲口侈哆傾胸懐寒葅半¶
菽要同飰韲醤呌乞喧鄰隈僧從南浮雲(一本/作櫜)異角尉¶
觧西去遺亭䑓心争誇漫(一本/作誕)詰蜒蜿日樂虛豁留崔¶
嵬栁梢黪黪坌晴絮杏蕚爍爍翻遺埃春湖平停照空¶
碧涯㠶曉上攙天桅西歸頗阨窮餓久南泛未免丐乞¶
哀朅来随人事卑折忽自頋影慚紙摧平時客坐不敢¶
語苟以唯諾償嫌猜胸中糾結浩千萬到口不吐如横¶
<pb:KR4d0075_WYG_012-6b>¶
枚比来頗自撥俗礙日傍竹樹良徘徊昏昏萬事置不¶
省知已踈懶心難裁一聞春風動啼鳥猛若重睡忽喚¶
囬咨嗟嵗月急若矢嘆息無地安蒿莱比于見人日加¶
懶行恐合(一本/作接)俗老益乖不知飄浮寄兹世竟亦何計¶
收形骸春林沾沾風日好飛止自便冝爾諧何為猶尚¶
歸不得世間萬事真悠哉¶
　　望招隠山花囬逰江山思崔伯易因寄朱元弼(一/本)¶
　　　(作春/日)¶
<pb:KR4d0075_WYG_012-7a>¶
春山曬日開百花紅紫亂眼生交加青(一本/作晴)天晴(一本/作青)¶
髙褰翠幄繡被堆叠帝所家平江千里鋪一席扁舟晩¶
若棄履舄安得一醉眠千年(一本作/百年)世間萬事都棄捐¶
　　同頋保之逰靈隠¶
閉門不知春色到出城始見江梅開行探幽泉至髙絶¶
共坐巨石聊徘徊時逄天風吹客過還有野鳥驚人来¶
林間躬惜所未歴歸馬空載斜陽囬¶
　　揚子江阻風¶
<pb:KR4d0075_WYG_012-7b>¶
揚子江風十月初西駕巨浪𣺌無隅常憂傾摇地為動意¶
欲起塞天無虛大舟不行就繫㟁小舟分去争得魚舟¶
中壮士起坐笑有酒更為斜陽酤¶
　　山中¶
山中亦有出山路山人自不與世通拂衣起行飲流水¶
枕書就卧聼松風地寛江河競摇蕩天濶日月争西東¶
乾坤自為四時役萬事不到幽人胸¶
　　出門¶
<pb:KR4d0075_WYG_012-8a>¶
出門萬事非聊復閉闗坐親識久相逺與世絶弔賀適¶
時旣非謀接俗益加惰外物等不来何必問客過¶
　　南徐懐古¶
昔人戰血化為土今人常懐昔人苦大江𠖇𠖇截海流¶
鐵甕城髙排萬虎乾坤未定龍蛇争日月湏歸仁義主¶
江山本不為英雄英雄自負江山死¶
　　東城¶
昔予出東城初見壟上耕忽忽自北至嵗月令人驚雖¶
<pb:KR4d0075_WYG_012-8b>¶
云一草死萬物尚華榮誰能當此時歎息微隂生¶
　　餓虎不食子¶
餓虎不食子飢鷹不雌求虎餓不擇肉盛怒遇子收鷹¶
飢爪喙獰尚與雌同韝人豈二者然㤙義冝綢繆親戚¶
不冝怒割㤙以為仇此割非常割此傷無血流肉割愈¶
有(一本作/有愈)日㤙割傷不收一割大義死(一本/作䘮)再割面相¶
仇親戚尚皆然况又他人儔是巳與世絶于世何足尤¶
　　松江曲¶
<pb:KR4d0075_WYG_012-9a>¶
松江深處八九尺去眼百里長風波吾山井泉廢不汲¶
一泓不知深㡬何君家自無千尺綆那知江深不如井¶
　　贈王介甫¶
當世胸懐萬古淳平生才術(一本作平/生事業)老經綸况逄尭¶
舜登賢日不復伊周望古人得志定知移弊俗聞風猶¶
足警(一本/作起)斯民九門無謁天旋䆳(一本/作過)何惜長令仕為¶
貧¶
　　贈王平甫¶
<pb:KR4d0075_WYG_012-9b>¶
當世所交識者稀十年聞子幸見之平生所負自信重¶
他日可期人莫知誰肯草茅窮釣築世方簡策誦臯䕫¶
丈夫出處誠何較却痛蒼生為泪垂¶
　　贈孫莘老¶
至愚不學常如足盛德之充久自彰管小始疑天可盡¶
綆窮終信海非量始慚自待從来薄不及時中適取狂¶
安得此生天與幸沒身得不去門墻¶
　　思京口戯周噐之¶
<pb:KR4d0075_WYG_012-10a>¶
江南别日醉方醺貪愛青天帶水痕忘却碧山歸路直¶
誤投浮世俗塵昏終期散髮江邊釣當有漁舟日繫門¶
但恨故人猶喜仕他時胸腹未堪論¶
　　舟中作¶
杳杳波濤去莫窮要須流合海無東長㠶百尺嗟無用¶
醉絶重湖咲逆風¶
　　寄束伯仁¶
身逐南舟去不囬匡廬留滯得徘徊峰頭夜宿平㸔斗¶
<pb:KR4d0075_WYG_012-10b>¶
岩下朝隂俯聼雷西頋波濤浮日月東歸天地入塵埃¶
何時得遂幽棲志常把韋編静處開¶
　　題假山¶
擾擾人心巧謂何我腸愚只愛無它目前好且留平地¶
浪愛山髙險自多¶
　¶
　¶
　廣陵集巻十二¶
