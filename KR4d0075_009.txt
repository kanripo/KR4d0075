# -*- mode: mandoku-view; -*-
#+TITLE: 廣陵集
#+DATE: 2015-08-24 23:53:05.641611
#+PROPERTY: ID KR4d0075
#+PROPERTY: BASEEDITION WYG    
#+PROPERTY: JUAN 卷九
<pb:KR4d0075_WYG_009-1a>¶
欽定四庫全書¶
　廣陵集巻九　　　　　　　宋　王令　撰¶
　　贈廬山老居訥¶
訥公匡廬老詩句整以雅標韻樂天淳不肯外禮假所¶
居遠城市絶俗就閒暇崗崖道路惡亦為佳客下余雖¶
昔所聞相見今乃乍愛其語言好超絶忽世跨馬舁就¶
其居燈火共清夜惜不見其壯巳老吁可訝髙才可施¶
用售世嗟無價臨别更何論共是忘言者(一本作共/是相忘者)¶
<pb:KR4d0075_WYG_009-1b>¶
　　旅次寄寳覺訥師¶
小雨破宿暑曉風忽焉遒山深樹翳陰蜩蚻應已秋清¶
坐想髙絶語言誰應酬豈不念一徃抱病終自留覊旅¶
少徃還有来或非儔命僕一謝之縱我冠屨休移牀上¶
髙堂解書散牀頭於此有嘉興念世誰與謀獨思山林¶
人(一本作/林下人)兹意可綢繆何當買田廬共遂丘壑游¶
　　寄吕惠卿吉甫兼簡林伯通(吕詩/附)¶
踆踆門外馬客至知謂(一本/作為)誰昔靣尚未逢那論心相¶
<pb:KR4d0075_WYG_009-2a>¶
知揖客拜上堂(一本作拜/客揖上堂)謝客辱弗遺寒暑相問酬唯¶
諾坐無為靜黙近尤遠多言足瑕玼勉從客所論還顧¶
所學非念此廢無益對書坐長嘻(一本作為此嘆無/益廢書坐長嘻)獨¶
思同懐子念遠莫見之豈無寄我書嵗晩若苦遲聞頗¶
困王事豈無閒暇時况有同僚賢相期在書詩人生天¶
地間常恐食所縻去就兩莫謀㑹合寜有期余病不自¶
樂舊學益以隳(一本作/日益隳)近者非所同遠者勞夢思江水¶
日夕東道途宛而夷寄書當在勤(一本作寄/遠當日勤)無謂徃還¶
<pb:KR4d0075_WYG_009-2b>¶
稀¶
　　答逢原　　　　　　　　　　　吕惠卿¶
晨在趨長司跪坐與之言偶然脱齟齬相送顔色温歸¶
舍未休鞍簿書隨滿門相仍賔客過欹午僅朝餐平生¶
性懶惰應接非吾真况乃重戕賊良氣能幾存就夜甫¶
得息閲我几上文開巻未及讀睡思巳昏昏自知小人¶
歸昭昭復何云每於清夜夢多見夫子魂側耳聼髙議¶
如飲黄金罇覺来不得徃欲飛無羽翰昨日得子詩我¶
<pb:KR4d0075_WYG_009-3a>¶
心子先論怪我詩(一本/作書)苦遲友道宜所敦豈不旦夕思¶
實苦案牘煩豈無同官賢未免走與奔相見鞅掌間有¶
言無暇陳嗟嗟兹世士無食同所患念我力難任聞子¶
謀更艱乆知為之天安能怨寠貧吾聞君子仕行義而¶
巳焉亦將逹吾義豈遂為利牽東海有滄溟西極有崑¶
崙古来到者誰不過數子尊子巳具車航吾亦為檝輪¶
欲一從子游不知何時然¶
　　寄崔伯易¶
<pb:KR4d0075_WYG_009-3b>¶
擾擾閭巷士過我何所為屢来徒我煩不来我弗思少¶
年樂知聞喜與客子隨晩歲事恬黙與世益參差騎馬¶
出尋人中路輒自歸歸来亦何樂書史自相期巳與徃¶
者親可無兹世違欲語無所得起視北鴈飛念子遠千¶
里昔别今巳期寄聲雖云多所得竟亦稀近者忽報書¶
期我徃就之不知予苦窮繫此不可離尚廹朝暮憂寜¶
有道路資人生少所同老去財幾時予勢既若此子復¶
不肯来但恐百年間齟齬終其齊詩以(一本/作僅)寄子招亦¶
<pb:KR4d0075_WYG_009-4a>¶
以冩我悲¶
　　寄孫莘老¶
黙黙不自得勞勞非吾任不與君子逢誰復明此心偶¶
客来自南口有千里音知無木索勤頗復山水吟對之¶
為一笑欣如獲千金宣城風物佳古語昔巳忱太平又¶
其有道途邈幽深溪流𣺌彎環山勢屹抱臨况復寂寞¶
人黄綬事陸沉公田秫既收客席酒屢斟悔予昔南浮¶
不徃一就尋波濤忘日月疾病廢古今歸来就覊銜外¶
<pb:KR4d0075_WYG_009-4b>¶
慮日巳侵適時愧非才對客輒自瘖譬如火炙膚(一本/作炙)¶
(肌/)暫忍乆莫禁惟思(一本/作致)百畝田為可足釡鬵投身脱¶
世箝歛足蹈古箴寄言所(一本/作我)同懐相期在中林¶
　　夏日平居奉寄崔伯易兼簡朱元弼¶
天風變春和晝日差夏永門䦨(一本/作庭)閉無事燕雀志益¶
靜紛翻詩書帙棄散懶收整時来就枕卧復可取窺省¶
心恬逐物閒迹濶與世屏鮮鮮南山煖秀色在脩&KR3296;(一/本)¶
(作/穎)苟嫌(一本/作逃)安坐慵還可(一本/作與)遠遊騁自縁智能薄反¶
<pb:KR4d0075_WYG_009-5a>¶
得閑暇幸交朋乆相逺疎懶欲誰警¶
憮憮庭下樹隂影日已敷癯癯閉門人簟席自巻舒髙枝就¶
逺冠曲枝掛裳裾(一本/作襦)還來從此息卧視詩與書桓桓門外¶
客從徒駕驪駒不知來何聞(一本/作為)乃肯顧我閭呼兒往應門¶
謂言出在塗非我敢厭客非客與我疎以予拙語言無¶
以得客娛一不當客意恐與世患俱不如兩相忘何能¶
效紛如¶
　　效古¶
<pb:KR4d0075_WYG_009-5b>¶
流沙不勝車弱水不載舟謂言行子歸無苦事逺遊寄¶
子素絲裳聞子衣苦單失今不来還歲晩將奈寒¶
　　送朱明之昌叔赴尉山陽¶
朱使拜書天上回志以身試百里障青衫飄若風外荷¶
借馬載出塵土上凖眉嶄如見天秀獨立繫馬萬里望¶
身軀雖小胷腹寛沛如絶海横秋漲乆宜脱絶事髙致¶
豈願卑冗勞俗狀髙堂華髪親老矣四海無家寄几杖¶
世外言髙信獨竒人前腰折嗟已强尉官雖小俸雖薄¶
<pb:KR4d0075_WYG_009-6a>¶
猶有餘錢買甘養想當家帷奉顔靣綵衣躬(一本/作身)率婦¶
子餉詵詵兒女戲滿前累累諸兄坐相向人間此樂不¶
可幸一笑自足百辱當時清固應稀盗賊俗弊寜不煩¶
笞掠好偷閒暇事簡編思予(一本/作我)寜無尺字况¶
　　學子¶
𤨏𤨏来學子從我問古風謂(一本/作吾)言古之人學不求世¶
功以其明智餘施與天下同能知學為身自不恤窮通¶
童子顧我笑是言得無䝉斯道使可遵曽不聞父翁謂¶
<pb:KR4d0075_WYG_009-6b>¶
言童子歸益自謀厥躬吾不能爾言亦不必爾從(吾不/能爾)¶
(言一本作吾/能為爾言)¶
　　出門¶
出門將何從中道忽自思彼懐與爾殊亦合念子歸樂¶
有詩與書遊有山與陂誰言竟無從猶有影自隨¶
　　雜詩(一云/古人)¶
古人重非道飢不苟豆羮有為非其心或不脱冕行如¶
何後世人以官業其生鄙哉樂欺人猶以聖自名¶
<pb:KR4d0075_WYG_009-7a>¶
　　寄滿子權¶
昔心何悠悠今學益漫漫莽如浮江河(一本作/滄海)浩不際¶
崖㟁生雖樂文字勤不償几案重編空堆塵折簡乆枯¶
汗徒知陳市肆表列環四畔巳無探討勤胡可賢否按¶
零丁晩觀𤣥泯滅舊習彖得指来歲期失忘去日筭嘗¶
聞勤惰間巳是愚智判䝉羞欲何顔避恥愧無翰不能¶
繩已怠何力禁人叛文章觸世嫌議語限客竄時牽好¶
惡卑俗撓是非亂早衰奪舊剛多病襲新懦心經衣食¶
<pb:KR4d0075_WYG_009-7b>¶
艱事廢米鹽半何謀脱身去割迹與俗斷耕荒食新收¶
鑿窒復舊貫念生如冬冰至死僅春泮其間能幾時何¶
恃苦自緩翩翩淮南英顯顯士林冠方手未為辱游子¶
昔同閈篇章覿新華論説聼横捍包竒晩自走去實王¶
府玩近書何相撩頗以名見謾不知老者拙棄此乆巳¶
斷(决斷/之斷)子方勇自樹解轡縱新駻行期拾春青采綴綰¶
歸腕乖(一本/作暌)離思舊歡遷徙就新絆無琴雖自歌有酒¶
欲誰伴閒暇當寄詩持此資賀換¶
<pb:KR4d0075_WYG_009-8a>¶
　　梅花¶
風吹冬暖變春暖江梅艶艶横新枝經年不逢間何乆¶
忽此相遇如有期初開珊珊尚寂寞仙人綴佩懸瑶(一/本)¶
(作/珠)璣後日重来不可辨漫漫月樹留寒輝清香芬敷志¶
何逺可惜不使蝶得知遊人爭至無日夜對之但笑果¶
喜誰不知春工用何術摶造萬物皆可為得非各使出¶
所巧約與鬭競合一時不然裁剪未易給鞭役衆鬼寜¶
不噫終年成功財幾日旋亦墮壊良可悲傳聞昔時大¶
<pb:KR4d0075_WYG_009-8b>¶
烹享九牛合鼎羊豕隨一取所實薦滋味神啜不吐人¶
食宜安知後世無所用兒嚼不美還棄之古今萬事皆¶
若此為爾(一本/作汝)遠樹成嗟咨¶
　　金山¶
長江從天来意欲以地分西山避之逃東山開為門木¶
石(一本作/石木)所不捍土沙固隨奔東西兩隨海(一本作/兩通海)勢¶
巳無完坤如何中流居獨遏萬里渾坤維頼繫得地靈¶
煩窺捫不然巳飄泊兩分不相存禹力所不除天意固¶
<pb:KR4d0075_WYG_009-9a>¶
可論全欲沉(一本/作决)九淵下視萬古根畏强激常情中立¶
愛此墩詩成欲誰和感慨心徒煩¶
　　客次寄王正叔¶
夜長夢反覆百瞑百到家歲計晩未(一本/作難)成客愁與日¶
加(一本云客/悲同日増)長途千萬門何地容我過(一本/作車)而子壯亦¶
貧與余同一歌¶
　　南山雪¶
世於利禄不擇義苟可走奪足恐蹉家儲千金吝銖兩¶
<pb:KR4d0075_WYG_009-9b>¶
不敢盡費烏(一本/作焉)用多百年到(一本/作至)死財幾日恃若固¶
有理則那莊生嘗以富為病愛其放逹與俗過南山衣¶
雪變羣(一本/作為)玊舉以賣世(一本/作俗)售幾何山翁固亦富自¶
喜稚子無誚(一本/作謂)貧猶歌¶
　　短謡¶
忩中燈冷暈重緑忩前西風葉相逐曉霜披瓦月上軒¶
枕夢不成鴈聲續拂衣起歩行繞壁萬慮無成淚沾臆¶
鉄房老劒澁不青閃繫(一本/作擊)八柱不可索白晝出門歸¶
<pb:KR4d0075_WYG_009-10a>¶
路迷冬日易夜還空歸人將豪傑視如草天困英雄未¶
與時長鯨滯斬海波揺塞甲不巻邊塵囂吾徒顦顇乃¶
(一本/作我)如此安得長喙呼重霄¶
　　暑旱苦熱¶
清風無力屠得熱落日著翅飛上山人固已懼江海竭¶
天豈不惜河漢乾崑崙之高有積雪蓬莱之逺常遺寒¶
不能手提天下徃何忍身志遊其間¶
　　贈杜漸子長¶
<pb:KR4d0075_WYG_009-10b>¶
吾鄙少與合杜子愛所多直木有正性深源無亂波齒¶
少蔚未冠心古先巳皤卓哉金石姿勉矣勤鍜磨¶
　　交難贈杜漸¶
兩䑕共謀渴相飲期入水(一本作/及水)一䑕下縋缶一䑕上¶
&KR0742;尾前䑕以之跌(一本/作失)後䑕以之死䑕死何足噫夫人¶
纔可悲平地把手笑乘崕撥足擠賊防易為力壯楗完¶
墻籬交防難為人笑靣惡肝脾前日信其是今日悟其¶
非安得先知明有如灼火龜然則奈之何期子同吁巇¶
<pb:KR4d0075_WYG_009-11a>¶
　¶
　¶
　¶
　¶
　¶
　¶
　¶
　¶
<pb:KR4d0075_WYG_009-11b>¶
　¶
　¶
　¶
　¶
　¶
　¶
　¶
　廣陵集巻九¶
